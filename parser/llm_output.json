[
  {
    "id": "96",
    "text": "",
    "alineas": [
      {
        "id": "1",
        "text": "(Изм. - ДВ, бр. 97 от 2017 г., в сила от 01.01.2018 г., доп. - ДВ, бр. 96 от 2019 г., в сила от 01.01.2020 г.) Всяко данъчно задължено лице, което е установено на територията на страната, с облагаем оборот 50 000 лв. или повече за период не по-дълъг от последните 12 последователни месеца преди текущия месец е длъжно в 7-дневен срок от изтичането на данъчния период, през който е достигнало този оборот, да подаде заявление за регистрация по този закон. Когато оборотът е достигнат за период не по-дълъг от два последователни месеца, включително текущия, лицето е длъжно да подаде заявлението в 7-дневен срок от датата, на която е достигнат оборотът.",
        "points": []
      },
      {
        "id": "2",
        "text": "Облагаемият оборот е сумата от данъчните основи на извършените от лицето:",
        "points": [
          {
            "id": "1",
            "text": "облагаеми доставки, включително облагаемите с нулева ставка;"
          },
          {
            "id": "2",
            "text": "доставки на финансови услуги по чл. 46;"
          },
          {
            "id": "3",
            "text": "доставки на застрахователни услуги по чл. 47."
          }
        ]
      },
      {
        "id": "3",
        "text": "(Изм. - ДВ, бр. 108 от 2006 г., в сила от 01.01.2007 г., изм. - ДВ, бр. 97 от 2016 г., в сила от 01.01.2017 г.) В облагаемия оборот не се включват доставките по ал. 2, т. 2 и 3, когато не са свързани с основната дейност на лицето, доставките на дълготрайни активи, използвани в дейността на лицето, както и доставките за които данъкът е изискуем от получателя по чл. 82, ал. 2 и 3.",
        "points": []
      },
      {
        "id": "4",
        "text": "(Доп. - ДВ, бр. 97 от 2016 г., в сила от 01.01.2017 г., доп. - ДВ, бр. 97 от 2017 г., в сила от 01.01.2018 г.) В облагаемия оборот се включват и получените авансови плащания по доставки по ал. 2, с изключение на получените авансови плащания преди възникване на данъчното събитие по чл. 51, ал. 1. В облагаемия оборот се включва и оборотът, реализиран от преобразуващия се или от отчуждителя, когато същият е регистрирано лице на основание, различно от този член или чл. 100, ал. 1, или е нерегистрирано по този закон лице, за период не по-дълъг от последните 12 последователни месеца преди преобразуването или прехвърлянето в случаите по чл. 10, ал. 1, т. 1 и 2, както и по т. 3 само при непарична вноска на предприятие или обособена част от него. При отделяне или разделяне, както и при непарична вноска на обособена част от предприятие се взема предвид оборотът, реализиран при осъществяване на прехвърлените дейности от преобразуващия се или отчуждителя, а при невъзможност същият да бъде определен в зависимост от дейностите - пропорционално на прехвърлените активи",
        "points": []
      },
      {
        "id": "5",
        "text": "(Доп. - ДВ, бр. 96 от 2019 г., в сила от 01.01.2020 г.) Задължението за регистрация за данъчно задължено лице, което е установено на територията на страната, възниква независимо от срока, за който е постигнат облагаемият оборот, но не и за период, по-дълъг от определения в ал. 1.",
        "points": []
      },
      {
        "id": "6",
        "text": "При определянето на облагаемия оборот се взема предвид данъчния режим на доставките към датата на възникване на данъчното събитие или към датата на плащането, преди да е възникнало данъчното събитие по доставката.",
        "points": []
      },
      {
        "id": "7",
        "text": "(Изм. - ДВ, бр. 105 от 2014 г., в сила от 01.01.2015 г.) В облагаемия оборот по ал. 2, т. 1 не се включват доставките с място на изпълнение на територията на страната по чл. 21, ал. 6, когато са извършени от лице:",
        "points": [
          {
            "id": "1",
            "text": "регистрирано на основание чл. 154 или регистрирано в друга държава членка за прилагане на режим извън Съюза;"
          },
          {
            "id": "2",
            "text": "регистрирано в друга държава членка за прилагане на режим в Съюза, което няма постоянен обект на територията на страната;"
          },
          {
            "id": "3",
            "text": "(отм. - ДВ, бр. 104 от 2020 г., в сила от 01.07.2021 г.)"
          }
        ]
      }
    ]
  }
]